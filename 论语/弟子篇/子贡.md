子贡：孔子的学生，姓端木，名赐。在“四科十哲”中属“言语”科（见11.3）

子禽问于子贡曰：“夫子至于是邦也，必闻其政，求之与，抑与之与？”子贡曰：“夫子温、良、恭、俭、让以得之。夫子之求之也，其诸异乎人之求之与？” （学而1.10）

子贡曰：“贫而无谄，富而无骄，何如？”子曰：“可也。未若贫而乐，富而好礼者也。”   
子贡曰：“《诗》云：‘如切如磋，如琢如磨。’其斯之谓与？” 子曰：“赐也，始可与言《诗》已矣，告诸往而知来者。” （学而1.15）

