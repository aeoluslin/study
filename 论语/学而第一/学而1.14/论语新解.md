子曰：“君子食无求饱，居无求安，敏于事而慎于言，就有道而正焉，可谓好学也已。”

食无求饱，居无求安：不求安饱，志在学，不瑕及也。一箪食，一瓢饮，在陋巷，乐亦在其中。若志在求安饱，亦将毕生无暇他及耳。   
敏于事而慎于言：敏，捷速义。慎，谨也。于事当勉其所不足，于言当不敢尽其所有余也。

就有道而正焉：有道，有道德者，或曰有道艺者。正，谓问其是非。如上所行，又就有道而正之，始可谓之好学也。 

**白话试译**  
先生说：“君子，饮食不求饱，居处不求安，敏疾地做事，谨慎的说话，又能常向有道之人来辨正自己的是非，这样可算是好学了。