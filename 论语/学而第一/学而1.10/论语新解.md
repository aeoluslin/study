子禽问于子贡曰：“夫子至于是邦也，必闻其政，求之与，抑与之与？”子贡曰：“夫子温、良、恭、俭、让以得之。夫子之求之也，其诸异乎人之求之与！”

子禽：陈亢字子禽，即原亢。   
子贡：端木赐，字子贡。二人皆孔子弟子。  
闻其政：预闻其国之政事。  
异与之：抑，反语辞。与之，谓人君与之，自愿求与为治也。  
温良恭俭让：问，柔和义。良，易善义。恭，庄顺义。俭，节制义。让，谦逊义。五者就其表露在外之态度，可以想见其蕴蓄在心之德养。孔子因此德养，光辉接人，能不言而饮人以和，故所至获人敬信，乃自以其政就而问之也。   
其诸异乎人之求之与：其诸，语辞。孔子之所至而获闻其政，直是自然得之，因承子禽问，若谓即是孔子求之，亦异乎他人之求之也。  
子贡善言圣人，此章揭出温良恭俭让五字，而孔子之心气态度，活跃如见，学者细玩之，有不觉其暴戾骄慢之潜消者。亦知人间自有不求自得之道，此与巧言令色之所为，相去远矣。然孔子亦固未尝真获时君之信用而大行其道于世，则孔子之温良恭俭让，亦惟是自修当然，而非存心有愿于外也。   

白话试译   
子禽问子贡道：“我们夫子每到一国，必预闻其国之政事，这是有心求到的呢？还是人家自愿给他的呢？”子贡说：“我们夫子是把温和良善恭庄节制谦让这五者得来的。我们夫子之求，总该是异乎别人家的求法吧！”

