子贡曰：“贫而无谄，富而无骄，何如？” 子曰：“可也。未若贫而乐，富而好礼者也。” 子贡曰：“《诗》云：‘如切如磋，如琢如磨’，其斯之谓与？”子曰：“赐也！始可与言《诗》已矣。告诸往而知来者。”  

无谄：谄者谄媚，卑屈于人。  
无骄：骄者矜肆，傲慢于人。贫多求，故易谄。富有恃，故易骄。  
可也：可者，仅可而有所未尽之辞。  
未若贫而乐，富而好礼：一本乐下有道字。贫能无谄，富能不骄，此皆知所自守矣，然犹未忘乎贫富。乐道则忘其贫矣。好礼则安于处善，乐于循理，其心亦忘于己之富矣。故尤可贵也。  
《诗》云：《卫风》淇奥之篇  
如切如磋，如琢如磨：此诗语有两释。一治骨曰切，治象曰磋，治玉曰琢，治石曰磨，四字分指平列，谓非加切磋琢磨之功，则四者皆不能成器，盖言学问之功也。  又一释，治牙骨者，切了还得磋，使益平滑。治玉石者，琢了还得磨，使益细腻。此言精益求精也。求之古训，前说为当。  
其斯之谓乎：此句从前释。子贡闻孔子言，知无谄无骄，可由生质之美，而乐道好礼，则必经学问之功也。从后释，子贡闻孔子言无谄无骄之不如乐道好礼，而知道义无穷，进而益深，如《诗》所云云也。子贡所悟，盖悟于义理之无穷也。。惟其义理无穷，故不可废学问也。  
告诸往而知来者：往，所已言。来，所未言。从前释，无谄无骄不如乐道好礼，孔子所已言。而此诗之言学问之功，则孔子所未言，子贡悟及于此，故孔子嘉许其可与言诗也。  从后释，孔子仅言无谄无骄不如乐到好礼，而子贡悟及此诗。 知一切事皆如此，不可安于小成而不自勉益求精进也。前释平易，后释曲折，今采前释。  

**白话试译**  
子贡说：“贫人能不谄，富人能不骄，如何呀？” 先生说：“这也算好了，但不如贫而能乐道，富而知好礼，那就更好了 。” 子贡说：“《诗经》上曾说过：‘象切呀，磋呀，琢呀，磨呀’。 不就是这意思吗？”  先生说：“赐呀！象这样，才可和你谈《诗》了。 告诉你这里，你能知道到那里。”

