子曰：“父在观其志，父没观其行，三年无改于父之道，可谓孝矣。”

孔曰：“父在，子不得自专，故观其志而巳。父没乃观其行。”   
孔曰：“孝子在丧，哀慕犹若父存，无所改于父之道。”   

【疏】“子曰”至“孝矣”。   
○正义曰：此章论孝子之行。“父在观其志”者，在心为志。父在，子不得自专，故观其志而己。“父没观其行”者，父没可以自专，乃观其行也。“三年无改于父之道，可谓孝矣”者，言孝子在丧三年，哀慕犹若父存，无所改于父之道，可谓为孝也。