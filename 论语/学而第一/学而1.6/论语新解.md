子曰：“弟子入则孝，出则弟，谨而信，泛爱众，而亲仁。行有余力，则以学文。”

谨而信：谨：谨慎。 信：信实。 弟子敦行，存心当如此。  
泛爱众：泛，广泛义。如物泛水上，无所系著，于众皆当泛爱，特亲其众中之仁者。  
行有余力则以学文：文者古之遗文，即以读书为学也。

有余力始学文，乃谓以前所举为本，以余力学文也。  
本章言弟子为学，当重德行，若一意于书籍文字，则有文灭其质之弊。但专重德行，不学于文求多闻博识，则心胸不开，志趣不高，仅亦为乡里自好之士，无以达深大之境也。  

译文：  
先生说：“弟子在家则讲孝道，出门则尽弟职，言行当谨慎、信实，对人当泛爱，而亲其有仁德者。如此修行有余力，再向书本文字上用心。
