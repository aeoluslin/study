子夏曰：“贤贤易色，事父母能竭其力，事君能致其身，与朋友交,言而有信，虽曰末学，吾必谓之学矣。”

子夏：卜商子子夏，亦孔子晚年弟子。  
贤贤易色：下贤字指贤人，人之有才德者。上贤字做动词，尊重义。易色有两义：一做改易之易，谓见贤者则改容色而敬之也。一作难易之易，谓知尊贤人轻女色也。或说此四字专指夫妇一伦言，谓为夫者能敬妻之贤德而略其色貌也。  
致其身：致，送达义。致其身，如致命致禀饩，谓纳身于职守也。事父母能竭其力为孝，事君能致其身为忠。四句分言夫妇夫子君臣朋友四伦。
虽曰末学：其人或自谦末学，我必谓之既学也。  

上章孔子言学，先德行，次及文，故《论语》编者次以子夏此章。或谓此章语气轻重太过，其弊将至于废学。然孔门论学，本以成德为重，后人分德行与学问而二之，则失此二章之义矣。  

白话试译  
子夏说：“一个人能好人之贤德胜过其好色之心，奉事父母能尽力，奉事君上能奉身尽职，交朋友能有信，这样的人，纵使他自谦说未经学问，我必说他已有学问了”。