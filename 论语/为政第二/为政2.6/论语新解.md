孟武伯问孝，子曰：“父母唯其疾之忧。”  

孟武伯：懿子之子，名彘。武其谥。  
唯其疾之忧：此句有三解。一，父母爱子，无所不至，因此常忧其子之或病，子女能体此心，于日常生活加意谨慎，是即孝也。 或说，为子女者，常能以谨慎持身，使父母唯以其疾病为忧，言他无可忧也。人之有疾，有非己所能自主使必无也。 第三说，子女诚心孝其父母，或用心过甚，转使父母不安，故为子女者，惟当以父母之疾病为忧，其他不宜过分操心。 孟子言夫子之间不责善，亦此义也。三说皆合理，第一说似对《论语》原文多了一纡回，且于唯字与其不贴切。第三说当作唯父母疾之忧始合。今从第二说。  

**白话试译**  
孟武伯问：“怎样是孝道？”  先生说：“让你的父母只忧虑到你的疾病上。”  
