子曰：“为政以德，譬如北辰居其所，而众星共之。”  

为政以德：德，得也。行道而有得于心，其所得，若其所固有，故谓之德性。为政者当以己之德性为本，即所谓以人治人也。  
北辰居其所而众星共之：北辰，即北极星，古人谓是天之中心。所，犹位也。共音拱，众星拱之，围绕北极而旋转运行也。为政治领袖者，能以己之道德作领导，则其下尊奉信仰，如众星之围绕归向于北辰而随之旋转也。  
孔门论学，最重人道，政治为人道中之大者。非有政治，则人不能以有群而相生相养相安，故《论语》编者以为政次学而篇后也。孔门论政主于德化，因政治亦人事之一端，人事一本于人心，而实为一切人事之枢机，为政亦非例外。此亦孔门论学通义，时无古今，其义则一，岁在今日，亦无异也。  

本章旧注，多以无为释德字。其实德者德性，即其人之品德，孔子谓作政治领袖，主要在其德性，在其一己之品德，为一切领导之主动，即如前道千乘之国章，即为政以德也。惟德可以感召，可以推行，非无为也。且本章首句明言为政，岂言无为乎？其下喻辞。北辰非不动，动在微处，其动不可见。居其所，犹云不出为，乃自做己事，非一物所为也。孟子曰：至诚动物，《大学》以修身为本，皆可与此章相发，非犹道家言无为也。  

**白话试译**  
先生说：“为政以己德为主，譬如天上的北辰，安居其所，众星围绕归向着它而旋转。”