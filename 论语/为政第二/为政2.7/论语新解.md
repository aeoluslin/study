子游问孝，子曰：“今之孝者，是谓能养。至于犬马，皆能有养，不敬，何以别乎？”

子游：言偃子，孔子晚年弟子。  
是谓能养：孔子谓世俗皆指能养为孝也。  
犬马皆能有养：此句有两解：犬守御，马代劳，亦能侍奉人，是犬马亦能养人也。另一说，孟子曰：食而不爱；豕畜之也，爱而不敬，兽畜之也。是犬马亦得人之养，可见徒养口体不足为孝也。前解以养字兼指饮食服侍两义，已嫌曲解。且犬马由人役使，非自能服侍人。果谓犬马亦能养人，则径曰犬马皆能养可矣，何又添出一有字。皆能有养，正谓皆能得人养之也。所疑于后解者，谓不当以亲与犬马相比，然此正深见其不得为孝耳。孟子固已明言豕畜兽畜矣，以孟子解《论语》，不为直捷可信乎？今从后解。  
不敬何以别乎：若徒养父母而不敬，则无以别于养犬马也。何孝之可言？   

**白话试译**  
子游问：“怎样是孝道？”  先生说：“现在人只把能养着父母便算是孝了。就是犬马，一样能有人养着。没有对父母一片敬心，又在何处作分别呀！”
