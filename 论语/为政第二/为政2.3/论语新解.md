子曰：“道之以政，齐之以刑，民免而无耻。道之以德，齐之以礼，有耻且格。”  

道之以政：之指下民字。 道，引导领导义。以政事领导民众，仍是居上临下。法制禁令，其效不能深入人心也。  
齐之以刑：道之而不从，以刑罚齐一之，民知有畏而已，其心无所感化。  
民免而无耻：免者，求免于罚。耻者，心耻有所不及。求苟免予刑罚，非感而自化，因心无羞愧也。  
道之以德：德者，在上者自己之人格与心地，以此为领导，乃人与人心与心想感相通，非居上临下之比。  
齐之以礼：礼者，制度品节。人人蹈行于制度品节之中，此亦有齐一之效。然一于礼，不一于刑，礼之本在于双方之情意相通，由感召来，不以畏惧致。  
有耻且格：格，至义。在上者以德化下，又能以礼齐之，在下者自知耻所不及，而与上同至其所也。格又有正义，如今言格式、规格。在下着耻所不及，必求到达在上者所定之标准也。此二义实相通。  
孔门政治理想，主德化，主礼治。此章深发其趣。盖人道相处，义属平等，理贵相通。其主要之枢机，则在己之一心。教育与政治，其道一贯，事非异趋。此亦孔门之通义，虽古今异时，此道无可违也。  

**白话试译**  
先生说：“用政治来领导人，用刑法来整齐人，人求免于刑罚便算了，将不感得不服从领导是可耻。若把德来领导人，把礼来整齐人，人人心中将感到违背领导是耻辱，自能正确地到达在上者所要领导他们到达的方向去。 
